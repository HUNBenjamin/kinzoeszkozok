<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="bootstrap-5.0.2-dist/css/bootstrap.min.css">
    <link rel="stylesheet" href="style.css">
    <title>Kínzóeszközök</title>
</head>
<body>
    <h1>Spanyolcsizma</h1>
    <p>Az inkvizíció egyik találmánya, a spanyolcsizma elterjedt vallatási módszer volt, mellyel az eretnekekből túlvilági erők létezését bizonyító vallomásokat csikartak ki. A perbe fogott delikvensek lábát két szorítófa közé tették, majd az inkvizítorok kérdéseket tettek fel, és ha nem tetszett nekik a válasz, akkor szorítottak egyet a csizmán. A módszert elég sokáig alkalmazták, Magyarországon például 1867-ből származik egy feljegyzés, mely szerint Antonio Caraffa gróf Eperjesen, a kassai bíró, Nagyrákai Feja Dániel lábát szoríttatta fahasábok közé, aki rögtön a második szorításnál beleőrült a fájdalomba.</p>
    <h1>Kerékbetörés</h1>
    <p>A középkori igazságszolgáltatás egyik legkedveltebb kivégzési módja a kerékbetörés volt, gyakran alkalmazták a módszert Magyarországon is. A bűnözőket széttárt végtagokkal egy nagy kocsikerékhez kötözték, majd csontjaikat a hóhér egy hatalmas pöröllyel szétzúzta, a kivégzésen összegyűlt tömeg szeme láttára. A kerekbetörést gyakran alkalmazták visszaeső bűnözőkön, kegyetlen gyilkosokon vagy uralkodók merénylői ellen, példát statuálva ezzel a nép előtt.</p>
    <h1>Inga</h1>
    <p>Az spanyol inkvizítorok kedvelt kivégzőeszköze, az inga számos eretneknek kikiáltott személy halálát okozta. A meztelenre vetkőztetett áldozatot fekve egy padhoz kötözték, majd beindították a felette ingamozgásban lengő, mereven rögzített, borotvaéles bárdot és lassan elkezdték leereszteni. A bárd végül lefejezte az áldozatot.</p>
    <h1>Hazugok padja</h1>
    <p>A középkori Angliában az egyik legsúlyosabb bűnként tartották számon a hazugságot. A tetten érteket a hazugok padján kínozták meg. Nem volt minden esetben halálos a gépezet, de akiken végrehajtották ezt az ítéletet, borzalmas állapotban kerültek le a padról. A bűnöst meztelenül egy vízszintes, ötszögletű gerendára ültették, melyet egy állványzat fogott közre. Lovagló pózban, lábán súlyokkal foglalt helyet a kínzott a szerkezeten. Kezeit az állványhoz kötötték, majd elkezdték tekerni alatta a forgatható gerendát.</p>
    <h1>Eretnekek villája</h1>
    <p>A nyakra szíjazott, villás végű fémrúd a “páciens” álla alatti puha bőrt és a mellet sértette fel. A hegyes tüskék arra késztették az áldozatot, hogy folyamatosan felfelé nézzen, ami azt eredményezte, hogy pár percen belül izomgörcsök, húzódások kezdték gyötörni, nem beszélve a hegyes fémhegyekről, melyek négy helyen szúrtak a bőre alá.</p>
    <h1>A vasszűz</h1>
    <p>Állítólag az inkvizíció kedvelt eszköze volt. Az áldozatot beleállították egy koporsószerű képződménybe, majd rácsukták a szegekkel kivert ajtót. Sokan kétlik, hogy tényleg létezett, de könnyű elképzelni az áldozatok rettegését ettől a kínzóeszköztől.</p>
    <h1>Kád</h1>
    <p>Ebben dézsaszerű kádba ültették a kínzásra ítélt embert. A kádba annyi vizet öntöttek csak, hogy felsőteste kilátszódjon. A kilátszódó testrészt bekenték vastagon mézzel, illetve tejjel. Ez eddig még nem is lenne borzalom. Azonban ezeknek az embereknek napokat kellett tölteni ebben a kádban, amelybe beleengedték vizeletüket és ürüléküket. Erre megjelentek a legyek, amelyek beköpték az embereket. Így szépen lassan elevenen falták fel az elítélteket a férgek!    </p>
    <h1>Nyakörv tüskékkel</h1>
    <p>Célja hasonló volt az eretnek villához. Lényege az volt, hogy a kínzott a nyakán viselte, hogy ne tudjon elaludni. Ez veszélyesebb volt az eretnek villától, mert ha elaludt a kínzott, akár nyaki artériát is átszúrhatott a tüske.</p>
    <h1>Svéd ital</h1>
    <p>A víz létfontosságú része életünknek, ám ha túl sokat viszünk be szervezetünkbe, akár végzetes is lehet. A svéd ital alkalmazásakor nemhogy túlitatják a kínzott személyt, de üvegport és üvegszilánkokat is kevernek az éltető nedűbe,melyet egy cső és egy tölcsér segítségével juttattak az áldozat testébe. A lenyelési nehézségeken kívül a sok éles darab rengeteg sérülést okozott a gyomorban, a belekben, illetve eszméletlen fájdalmakkal járó tortúrává tette a vizelet és széklet ürítését. Néha még szennyezett, sáros víz is került a delikvensek torkába. Ezeket hallva természetesen nem mindenki nyitja fel oly könnyen a száját, hogy aztán agyonitassák a szilánkos vízzel, így sokaknak kiverték a fogát, s úgy juttatták szájába a levet. Ezt a módszert egyes feljegyzések szerint még a harmincéves háború alatt is bevetették, és a második világháborúban is alkalmazták.</p>
    <h1></h1>
    <p></p>
    
</body>
</html>